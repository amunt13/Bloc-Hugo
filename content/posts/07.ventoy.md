+++
title = 'USB multi arrencada amb Ventoy.'
date = 2025-11-13T09:29:28+01:00
draft = false
+++

Si estàs cansat de formatar repetidament un USB per tal de disposar d'una nova unitat d'arrencada, té solució. Pots crear un USB multi arrencada, amb diferents sistemes operatius amb Ventoy. La còpia de les ISO es fa a través del navegador de fitxers i és molt ràpida ja que no cal formatar l'USB a cada còpia.  Visita la web de [Ventoy](https://www.ventoy.net/en/doc_linux_webui.html) per a cercar tot el suport que necessitis.

Si disposes d'un USB d'almenys 16 Gb (per aprofitar la multi arrencada) ho pots fer de forma simple seguint aquests passos:

## 1. Descarrega i extreu el fitxer d'instal·lació.

### 1.1 Descarrega Ventoy.

Ves a la [web de descàrregues de Ventoy](https://www.ventoy.net/en/download.html) i aconsegueix el fitxer comprimit `ventoy-xxxx-linux.tar.gz`.

### 1.2 Extreu Ventoy.

Ves al directori on l'has descarregat i extreu el fitxer `cd ~/DEscarregues`, `tar -xf ventoy-*.tar.gz`. (Has de canviar `ventoy-*.tar.gz` pel nom real de la versió que has descarregat).

## 2 Instal·la Ventoy. 

És pot fer en línia de comandaments o bé, de forma gràfica.

### 2.1 Instal·lació en CLI.

* Identifica l'USB on faràs la instal·lació. Per això connecta l'USB i identifica'l mitjançant `lsblk`.

Has de cercar l'identificació d'una unitat tal com `/dev/sdx`que tingui el mateix tamany del teu USB. No passis endavant fins que no ho tinguis clar, podries formatar la unitat no desitjada.

* Instal·la Ventoy a l'USB:

    -  Navega al directori on has extret Ventoy: `cd ventoy-*`.

    -  Executa l'script d'instal·lació: `sudo sh Ventoy2Disk.sh -i /dev/sdX`.

    - L'script et demanarà confirmació, ves endavant. Així es formatarà de forma adequada l'USB i Crearà una particio ventoyEFI, d'arrencada, i una altra VENTOY on podràs dipositar les teves imatges ISO, simplement copiant-les al navegador de fitxers.

### 2.2 Instal·la o actualitza Ventoy en mode gràfic.

He de dir que a més de la forma CLI, Ventoy du incorporat una eina gràfica. Es diu WebUI, i et permet tant instal·lar ventoy a l'USB, com fer-ne una actualització d'un ja instal·lat. Sols has de fer el següent:

   * Des del mateix directori d'extracció, pica: `sudo sh VentoyWeb.sh`. Això iniciarà un servidor web local i et dirà l'adreça on t'has de connectar, per exemple: `http://127.0.0.1:24680`.

   *  Accedeix al WebUi de Ventoy, anant al navegador i picant l'adreça proposada. Et trobaràs amb la pantalla WebUi de Ventoy. És fàcil d'utitzar.

  
